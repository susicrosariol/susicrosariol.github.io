<html>
 <head>
        <title>Shadowhunters</title>
        <link href="stile.css" rel=stylesheet type="text/css">
        <meta charset="utf-8"/>
        <script type="text/javascript" id="cookiebanner" src="https://cdn.jsdelivr.net/gh/dobarkod/cookie-banner@1.2.2/dist/cookiebanner.min.js"></script>
 </head>
 <body>
        <h1>Shadowhunters</h1>
        <img src="https://adventuresofabookworm711431540.wordpress.com/wp-content/uploads/2020/05/etf1ne_wsayzgg5-2.jpg"></img>
        <p>  Gli Shadowhunters, noti anche come Nephilim , sono una razza segreta di esseri umani nati con <strong>sangue di angelo</strong>. Hanno combattuto i demoni e hanno vissuto al fianco dei <strong>Nascosti</strong> nel <strong>Mondo delle Ombre</strong> per ben oltre mille anni, creando la propria cultura e civiltà all'interno della società umana. Il loro mandato è quello di mantenere la pace nel Mondo delle Ombre e tenerla nascosta al mondo terreno, proteggendo al contempo gli abitanti di entrambi i mondi.<br>
             Nonostante la loro discendenza, gli Shadowhunters sono <strong>mortali</strong> e quindi vulnerabili alla vecchiaia e alla morte; tuttavia, il loro sangue angelico conferisce loro <strong>abilità speciali</strong> che consentono loro di compiere imprese che vanno oltre ciò che è umanamente possibile attraverso l'applicazione di <strong>rune angeliche</strong>.</p>
        <h2>Creazione</h2>
        <img src="raziel.webp"></img>
        <p> La leggenda sull'origine degli Shadowhunters narra che furono creati più di mille anni fa, quando gli umani erano invasi da orde di demoni provenienti da altri mondi. Uno stregone evocò l'<strong>Angelo Raziel</strong> che mescolò un po' del suo sangue con quello degli uomini in una coppa e lo diede da bere a quegli uomini. Coloro che bevvero il sangue dell'Angelo divennero Shadowhunters, così come i loro figli e i figli dei loro figli.</p>

        <h2>Organizzazione</h2>
        <h3>Clave</h3>
        <p>Clave è il termine collettivo con cui si indica il <strong>corpo politico</strong> formato da tutti i Nephilim in servizio. Quando a diciotto anni raggiungono la maggiore età, gli Shadowhunters si dichiarano fedeli al Clave e ne diventano membri a tutti gli effetti, acquisendo in tal modo il diritto di dare il proprio contributo a qualsiasi questione si stia dibattendo nel suo seno. Il Clave detiene e interpreta la <strong>legge</strong>, e prende decisioni riguardo alla guida dei Nephilim nel corso della storia.<br>
Gruppi di Shadowhunters minori, a carattere più <strong>regionale</strong>, ad esempio di uno specifico paese o a volte di una città particolarmente grande, si riuniscono in <strong>assemblee</strong> a cui viene dato il nome di <strong>Enclave</strong> in gran parte del mondo e di Conclave nelle Americhe e in Australia. Questi gruppi regionali coordinano le loro strutture decisionali e organizzative come meglio conviene loro, quantunque spetti al Clave nella sua interezza la responsabilità di scegliere gli Shadowhunters a capo degli specifici Istituti. Il Clave può intervenire in casi in cui i gruppi regionali siano organizzati secondo criteri contrari allo spirito dei Nephilim nel loro insieme.
</p>
        <h3>Consiglio</h3>
        <p>Il Consiglio è il corpo di governo del Clave. Nel rappresentare il Clave al completo, il Consiglio ha il potere di <strong>convocare</strong> qualsiasi Shadowhunter a Idris -la loro patria- in qualunque momento. Le assemblee locali scelgono i loro <strong>rappresentanti</strong> al Consiglio, che tratta questioni urgenti ma non abbastanza importanti da coinvolgere l’intero Clave. Le assemblee locali possono decidere autonomamente come nominare i propri rappresentanti al Consiglio.</p>
        <h3>Console</h3>
        <p>Il Console è la <strong>carica più alta</strong> del Clave. È più simile a un primo ministro che a un re o a un presidente; esercita uno scarso potere esecutivo, ma ha piuttosto la funzione di <strong>presiedere il Consiglio</strong>, registrarne ufficialmente i voti e aiutare a interpretare la Legge per il Clave. Funge inoltre da <strong>consigliere</strong> per l’Inquisitore, nonché da <strong>punto di riferimento</strong> per i capi degli Istituti. La sua unica vera fonte di potere diretto è l’autorità di <strong>convocare le sedute del Consiglio</strong> e di dirimere le dispute tra gli Shadowhunters. Ai Nephilim sono estranei concetti incivili propri ai mondani, quali i partiti politici; il Console è votato alla sua carica dal Consiglio e, come quasi tutti i primi ministri, può essere deposto dal suo incarico da un voto di sfiducia.</p>
        <h3>Alleanza</h3>
        <p>Tutte queste entità vengono legate tra loro dall’Alleanza, altra denominazione della Legge dei Nephilim. Essa fornisce le <strong>regole di condotta</strong> a Shadowhunters e Nascosti. L’Alleanza tutela i <strong>diritti</strong> degli Shadowhunters a imporre <strong>rapporti</strong> civili tra il <strong>Clave</strong>, il <strong>Mondo Invisibile</strong> e quello dei <strong>mondani</strong>, nonché i diritti dei Nascosti a non essere vessati dagli Shadowhunters. È altresì l’Alleanza a garantire che il Mondo delle Ombre rimanga <strong>celato</strong> a quello dei mondani. A ciò si conformano anche tutti i Nascosti che hanno sottoscritto gli Accordi. <br>L’Alleanza costituisce più o meno l’intero sistema legale degli Shadowhunters, stabilendo non solo il <strong>codice penale</strong> a cui i Nephilim e le varie comunità di Nascosti hanno acconsentito ad attenersi, ma anche i criteri di applicazione del suddetto codice, lo svolgimento dei processi e così via. Ciò significa che sia gli Shadowhunters che i Nascosti possono appellarsi all’Alleanza per reclamare uno specifico diritto. </p>
        <h3>Accordi</h3>
        <p>Gli Accordi sono <strong>negoziati di pace</strong> firmati tra i Nascosti e il Clave. Gli Accordi vengono rivisti e firmati ogni quindici anni dai rappresentanti dei <strong>Nephilim</strong> e di tutti i gruppi di <strong>Nascosti</strong>, ad Alicante, la capitale di Idris. Gli Accordi sono un trattato che stabilisce come gli Shadowhunters e i Nascosti <strong>interagiscono</strong> con i mondani e tra di loro, così come i <strong>diritti</strong>, le <strong>responsabilità</strong> e le <strong>restrizioni</strong> di ogni gruppo.  </p>
        <h3 style="color:black">Nascosti </h3>
        <p> I Nascosti sono esseri <strong>soprannaturali</strong> e creature ibride che abitano il Mondo delle Ombre . Nascosto è il termine ampiamente utilizzato per riferirsi a esseri che si dice siano in <strong>parte umani</strong> e in <strong>parte demoni</strong>, o che abbiano una <strong>malattia</strong> di origine <strong>demoniaca</strong>. Si dice persino che i Nascosti siano la controparte demoniaca degli Shadowhunters, che sono in parte umani e in parte angeli. Includono lupi mannari, vampiri, stregoni e fate .<br>
Sebbene di origine e natura demoniache, i Nascosti possiedono <strong>anime umane</strong> e sono considerati membri della razza umana dagli abitanti del Paradiso.<br>
I Nascosti normalmente non possono portare rune. Tuttavia, la runa dell'Alleanza creata da Clary Fairchild può essere applicata su di loro, consentendo loro di condividere le loro abilità con gli Shadowhunters.<br>
Ogni quindici anni vengono firmati gli Accordi tra i Nascosti e il Clave. Secondo gli Accordi, finché le regole stabilite non vengono infrante, possono vivere in pace senza problemi e possono persino aiutarsi a vicenda quando ce n'è bisogno.
        </p>

 </body>

</html>