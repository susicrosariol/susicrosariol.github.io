<html>
 <head>
        <title>Shadowhunters</title>
        <link href="stile.css" rel=stylesheet type="text/css">
        <script type="text/javascript" id="cookiebanner" src="https://cdn.jsdelivr.net/gh/dobarkod/cookie-banner@1.2.2/dist/cookiebanner.min.js"></script>
 </head>
 <body>
        <h1>Shadowhunters</h1>
        <img src="nephilim.png"></img>
        <p>  Gli Shadowhunters, noti anche come Nephilim , sono una razza segreta di esseri umani nati con sangue di angelo. Hanno combattuto i demoni e hanno vissuto al fianco dei <strong>Nascosti</strong> nel <strong>Mondo delle Ombre</strong> per ben oltre mille anni, creando la propria cultura e civiltà all'interno della società umana. Il loro mandato è quello di mantenere la pace nel Mondo delle Ombre e tenerla nascosta al mondo terreno, proteggendo al contempo gli abitanti di entrambi i mondi.<br>
             Nonostante la loro discendenza, gli Shadowhunters sono mortali e quindi vulnerabili alla vecchiaia e alla morte; tuttavia, il loro sangue angelico conferisce loro abilità speciali che consentono loro di compiere imprese che vanno oltre ciò che è umanamente possibile attraverso l'applicazione di <strong>rune angeliche</strong>.</p>
        <h2>Creazione</h2>
        <img src="https://static.wikia.nocookie.net/mortalinstruments/images/0/02/CJ_Jonathan_Shadowhunter_%26_Raziel_02.jpg/revision/latest/scale-to-width-down/250?cb=20160729044701"></img>
        <p> La leggenda sull'origine degli Shadowhunters narra che furono creati più di mille anni fa, quando gli umani erano invasi da orde di demoni provenienti da altri mondi. Uno stregone evocò l'Angelo Raziel che mescolò un po' del suo sangue con quello degli uomini in una coppa e lo diede da bere a quegli uomini. Coloro che bevvero il sangue dell'Angelo divennero Shadowhunters, così come i loro figli e i figli dei loro figli.</p>

        <h2>Organizzazione</h2>
        <h3>Clave</h3>
        <p>Clave è il termine collettivo con cui si indica il corpo politico formato da tutti i Nephilim in servizio. Quando a diciotto anni raggiungono la maggiore età, gli Shadowhunters si dichiarano fedeli al Clave e ne diventano membri a tutti gli effetti, acquisendo in tal modo il diritto di dare il proprio contributo a qualsiasi questione si stia dibattendo nel suo seno. Il Clave detiene e interpreta la legge, e prende decisioni riguardo alla guida dei Nephilim nel corso della storia.<br>
Gruppi di Shadowhunters minori, a carattere più regionale, ad esempio di uno specifico paese o a volte di una città particolarmente grande, si riuniscono in assemblee a cui viene dato il nome di Enclave in gran parte del mondo e di Conclave nelle Americhe e in Australia. Questi gruppi regionali coordinano le loro strutture decisionali e organizzative come meglio conviene loro, quantunque spetti al Clave nella sua interezza la responsabilità di scegliere gli Shadowhunters a capo degli specifici Istituti. Il Clave può intervenire in casi in cui i gruppi regionali siano organizzati secondo criteri contrari allo spirito dei Nephilim nel loro insieme.
</p>
        <h3>Consiglio</h3>
        <p>Il Consiglio è il corpo di governo del Clave. Nel rappresentare il Clave al completo, il Consiglio ha il potere di convocare qualsiasi Shadowhunter a Idris -la loro patria- in qualunque momento. Le assemblee locali scelgono i loro rappresentanti al Consiglio, che tratta questioni urgenti ma non abbastanza importanti da coinvolgere l’intero Clave. Le assemblee locali possono decidere autonomamente come nominare i propri rappresentanti al Consiglio.</p>
        <h3>Console</h3>
        <p>Il Console è la carica più alta del Clave. È più simile a un primo ministro che a un re o a un presidente; esercita uno scarso potere esecutivo, ma ha piuttosto la funzione di presiedere il Consiglio, registrarne ufficialmente i voti e aiutare a interpretare la Legge per il Clave. Funge inoltre da consigliere per l’Inquisitore, nonché da punto di riferimento per i capi degli Istituti. La sua unica vera fonte di potere diretto è l’autorità di convocare le sedute del Consiglio e di dirimere le dispute tra gli Shadowhunters. Ai Nephilim sono estranei concetti incivili propri ai mondani, quali i partiti politici; il Console è votato alla sua carica dal Consiglio e, come quasi tutti i primi ministri, può essere deposto dal suo incarico da un voto di sfiducia.</p>
        <h3>Alleanza</h3>
        <p>Tutte queste entità vengono legate tra loro dall’Alleanza, altra denominazione della Legge dei Nephilim. Essa fornisce le regole di condotta a Shadowhunters e Nascosti. L’Alleanza tutela i diritti degli Shadowhunters a imporre rapporti civili tra il Clave, il Mondo Invisibile e quello dei mondani, nonché i diritti dei Nascosti a non essere vessati dagli Shadowhunters. È altresì l’Alleanza a garantire che il Mondo delle Ombre rimanga celato a quello dei mondani. A ciò si conformano anche tutti i Nascosti che hanno sottoscritto gli Accordi. <br>L’Alleanza costituisce più o meno l’intero sistema legale degli Shadowhunters, stabilendo non solo il codice penale a cui i Nephilim e le varie comunità di Nascosti hanno acconsentito ad attenersi, ma anche i criteri di applicazione del suddetto codice, lo svolgimento dei processi e così via. Ciò significa che sia gli Shadowhunters che i Nascosti possono appellarsi all’Alleanza per reclamare uno specifico diritto. </p>
        <h3>Accordi</h3>
        <p>Gli Accordi sono negoziati di pace firmati tra i Nascosti e il Clave. Gli Accordi vengono rivisti e firmati ogni quindici anni dai rappresentanti dei Nephilim e di tutti i gruppi di Nascosti, ad Alicante, la capitale di Idris. Gli Accordi sono un trattato che stabilisce come gli Shadowhunters e i Downworlders interagiscono con i mondani e tra di loro, così come i diritti, le responsabilità e le restrizioni di ogni gruppo.  </p>
        <h3 style="color:black">Nascosti </h3>
        <p> I Nascosti sono esseri soprannaturali e creature ibride che abitano il Mondo delle Ombre . Nascosto è il termine ampiamente       utilizzato per riferirsi a esseri che si dice siano in parte umani e in parte demoni, o che abbiano una malattia di origine demoniaca. Si dice persino che i Nascosti siano la controparte demoniaca degli Shadowhunters, che sono in parte umani e in parte angeli. Includono lupi mannari, vampiri, stregoni e fate .<br>
Sebbene di origine e natura demoniache, i Nascosti possiedono anime umane e sono considerati membri della razza umana dagli abitanti del Paradiso.<br>
I Nascosti normalmente non possono portare rune. Tuttavia, la runa dell'Alleanza creata da Clary Fairchild può essere applicata su di loro, consentendo loro di condividere le loro abilità con gli Shadowhunters.<br>
Ogni quindici anni vengono firmati gli Accordi tra i Nascosti e il Clave. Secondo gli Accordi, finché le regole stabilite non vengono infrante, possono vivere in pace senza problemi e possono persino aiutarsi a vicenda quando ce n'è bisogno.
        </p>

 </body>

</html>